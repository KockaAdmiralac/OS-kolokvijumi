2023/maj/IR Kolokvijum 1 - Maj 2023.pdf
--------------------------------------------------------------------------------
page
U nekom sistemu sa straničnom organizacijom memorije virtuelni i fizički adresni prostor su iste veličine, po 16 MB, adresibilna jedinica je bajt, a veličina stranice je 4 KB. U donjoj tabeli data je mapa fizičkog adresnog prostora, s tim da prva data oblast memorije (BIOS) počinje na fizičkoj adresi 0, a svaka sledeća data oblast počinje odmah iza prethodne, na prvoj sledećoj novoj stranici. Iznad datih oblasti nalazi se prostor na raspolaganju za procese.

Operativni sistem preslikava navedene oblasti fizičke memorije u virtuelni adresni prostor svakog procesa, i to na isto mesto, na najviše adrese virtuelnog adresnog prostora procesa, ali u obrnutom redosledu od datog (BIOS oblast je na najvišim virtuelnim adresama, MMIO odmah ispod njega itd.).

1. U prazna polja date tabele za svaku oblast upisati heksadecimalne vrednosti njene veličine, početne fizičke adrese i početne virtuelne adrese u prostoru svakog procesa.
\begin{center}
\begin{tabular}{|c|c|c|c|c|c|}
\hline
Simbolički naziv & Vrsta i sadržaj & Veličina & \specialcell{Veličina \\ (hex)} & \specialcell{Početna fiz. \\ adr. (hex)} & \specialcell{Početna v. \\ adr. (hex)} \\
\hline
\texttt{BIOS} & ROM, BIOS & 8 KB & & 0 & \\
\hline
\texttt{MMIO} & \specialcell{Memorijski preslikan \\ ulaz-izlaz} & 512 KB & & & \\
\hline
\texttt{SRAM} & \specialcell{Statički perzistentni RAM, \\ konfiguracija} & 4 KB & & & \\
\hline
\texttt{KTXT} & DRAM, kod kernela & 64 KB & & & \\
\hline
\texttt{KDATA} & DRAM, podaci kernela & 436 KB & & & \\
\hline
\end{tabular}
\end{center}
2. Implementirati funkciju `mapKernelVMem` koju jezgro poziva prilikom inicijalizacije memorijskog konteksta novog procesa i koja treba da inicijalizuje deo PMT procesa koji se odnosi na opisane oblasti. Na raspolaganju je funkcija `initPMTEntry` koja inicijalizuje jedan ulaz u datom PMT za datu stranicu, tako da se ta stranica preslikava u dati okvir. Prava pristupa definišu se poslednjim parametrom na način kao i u POSIX-u, pri čemu su definisane simboličke konstante `PROT_READ`, `PROT_WRITE`, `PROT_EXEC` sa istim značenjema kao i tamo, ali i `PROT_USR` koja dozvoljava definisan pristup stranici i u korisničkom režimu. Tip `size_t` je celobrojni tip koji može da prihvati vrednosti virtuelne ili fizičke adrese.
   ```cpp
   void mapKernelVMem (PMT* pmt);
   initPMTEntry(PMT*, size_t page, size_t frame, int prot);
   ```

--------------------------------------------------------------------------------
page
Implementirati funkciju `handleProtectionFault` koju jezgro operativnog sistema poziva pri obradi hardverskog izuzetka generisanog zbog bilo kakvog prestupa u pravima na zahtevanu operaciju sa memorijom. Prvi parametar ove funkcije ukazuje na deskriptor tekućeg procesa, drugi sadrži broj stranice koja je adresirana, a treći parametar koduje zahtevanu operaciju u bitima koji su maskirani odgovarajućim simboličkim konstantama kao u POSIX-u. Ova funkcija treba da vrati kod greške dat sledećim simboličkim konstantama u sledećim slučajevima:

- `ERR_ILLEGAL_ADDRESS` u slučaju da adresirana stranica ne pripada nijednom logičkom segmentu virtuelnog adresnog prostora datog procesa;
- `ERR_ILLEGAL_OP` u slučaju da je proces izvršio operaciju nedozvoljenu za tu stranicu;
- `ERR_ILLEGAL_USR_OP` u slučaju da je proces izvršio (inače dozvoljenu) operaciju za stranicu koja nije dostupna u korisničkom režimu rada procora;
- u slučaju da se radi o okidaču za kopiranje pri upisu (*copy on write*) treba da pozove funkciju `copyOnWrite` koja će uraditi ovo kopiranje i da vrati ono što i ova funkcija vrati.

Na raspolaganju su sledeće funkcije:

- `SegDsc* getSegDesc(Process*, size_t page)`: za datu stranicu datog procesa vraća deskriptor logičkog segmenta, odnosno *null* ako stranica ne pripada nijednom;
- `int getSegProt(SegDsc*)`: vraća bite prava pristupa u datom deskriptoru logičkog segmenta, kodovane u bitima kojima se pristupa kao u POSIX-u, simboličkim konstantama `PROT_READ`, `PROT_WRITE`, `PROT_EXEC` sa istim značenjema kao i tamo, ali
i `PROT_USR` koja označava dozvoljen definisan pristup stranici i u korisničkom režimu;
- `PMT* getPMT(Process*)`: vraća PMT za dati proces; uvek uspeva;
- `PageDsc* getPageDesc(PMT*, size_t page)`: vraća deskriptor date stranice u datom PMT; uvek uspeva za validne argumente;
- `int getPageProt(PageDsc*)`: vraća bite prava pristupa u datom deskriptoru stranice u PMT, kodovane u bitima na isti način kao i za funkciju `getSegProt`;
- `int copyOnWrite(PageDsc*)`: obavlja kopiranje date stranice; vraća kod greške u slučaju neuspeha.

```cpp
int handleProtectionFault(Process* proc, size_t page, int op);
```

--------------------------------------------------------------------------------
dynload
U nekom sistemu postoje sledeći sistemski pozivi vezani za deljene biblioteke sa dinamičkim vezivanjem (DLL):

- `int mapDLL(const char* dllName)`: po potrebi učitava DLL sa zadatim imenom i mapira ga u virtuelni adresni prostor pozivajućeg procesa; u slučaju uspeha, vraća pozitivnu celobrojnu vrednost koja predstavlja identifikator datog DLL-a u kontekstu procesa; u slučaju greške, vraća negativnu vrednost;
- `int mapDLLSymbol(int dll, const char* symbolName)`: u DLL-u koji je prethodno mapiran pronalazi simbol sa zadatim imenom i vraća njegovu (virtuelnu) adresu; u slučaju neuspeha, vraća *null*.

U DLL-u "mydll.dll" definisane su dve funkcije, `f1` i `f2`, čiji su potpisi dati dole. Simboli za njih kodovani su za povezivanje kao `f1@int@int*@int` i `f2@double@X*`, respektivno (ime fje – povrtani tip – tipovi parametara). Korišćenjem datih sistemskih poziva realizovati "patrljke" (*stub*) za ove dve funkcije koje program treba da poziva da bi pristupio njihovim implementacijama u DLL-u. U slučaju greške pozvati funkciju `handleError` koja ima isti potpis i ponašanje kao bibliotečna funkcija `printf`, samo što ispis šalje na standardni izlaz za greške i potom završava pozivajući proces.
```cpp
int f1(int*, int);
double f2(X*);
```
