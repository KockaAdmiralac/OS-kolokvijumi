2012/septembar/SI, IR Kolokvijum 2 - Septembar 2012.pdf
--------------------------------------------------------------------------------
semaphore

Dva uporedna kooperativna procesa A i B treba da ulaze u kritičnu sekciju strogo
naizmenično. Korišćenjem standardnih brojačkih semafora prikazati potrebnu sinhronizaciju.


--------------------------------------------------------------------------------
semaphore

U nekom višeprocesorskom sistemu ne postoji stanje suspendovanih (blokiranih) niti, već su
sve aktivne niti uvek spremne,   dok se operacije čekanja na semaforu i drugim
sinhronizacionim primitivama realizuju uposlenim čekanjem. Jezgro sistema povremeno (na
prekid od tajmera) jednostavno preotima neki procesor od tekuće niti i predaje ga nekoj drugoj
aktivnoj niti. U sistemu su implementirane operacije
```cpp
void lock (int lck);
void unlock (int lck);
```
koje realizuju međusobno isključenje nad deljenom strukturom podataka zaštićenom
celobrojnim ključem `lck` maskiranjem prekida i mehanizmom *spin-lock* za višeprocesorski
pristup.
Realizovati klasu `Semaphore` koja apstrahuje standardni brojački semafor, sa uposlenim
čekanjem.


--------------------------------------------------------------------------------
cont

Neki sistem primenjuje kontinualnu alokaciju memorije sa *best-fit* algoritmom. Zapisi o
slobodnim delovima memorije organizovani su u ulančanu listu uređenu neopadajuće po
veličini slobodnih delova memorije.  U svakom zapisu je informacija o adresi početka
slobodnog dela memorije i njegovoj veličini. Dat je sadržaj ove liste u nekom trenutku (sve
vrednosti su heksadecimalne). Prikazati tu listu nakon oslobađanja dela memorije veličine
70h, na adresi 2520h.

\begin{center}
\begin{tabular}{|l|l|l|}
\hline
Zapis broj & Adresa  početka & Veličina \\
\hline
1 & 2500 & 20 \\
\hline
2 & 2670 & 30 \\
\hline
3 & 2460 & 40 \\
\hline
4 & 2590 & 90 \\
\hline
\end{tabular}
\end{center}

--------------------------------------------------------------------------------
page

Neki sistem sa straničnom organizacijom virtuelne memorije koristi tehniku *copy-on-write* i
sistemski poziv *fork* za kreiranje procesa.

Odgovoriti na sledeća pitanja uz precizna obrazloženja.

Da li ovakav sistem mora da kreira i novu PMT za novokreirani proces odmah pri kreiranju
procesa u sistemskom pozivu *fork*? Ako mora, zašto mora? Ako ne mora, u kom trenutku
najkasnije mora da kreira novu PMT za proces? Šta se dešava sa vrednošću PMTP u PCB
procesa?

