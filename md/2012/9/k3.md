2012/septembar/SI, IR Kolokvijum 3 - Septembar 2012.pdf
--------------------------------------------------------------------------------
buffer
Realizovati u potpunosti klasu `DoubleBuffer` čiji je interfejs dat. Ova klasa implementira
dvostruki bafer. Proizvođač stavlja u bafer znak po znak pozivom operacije `put()`; znak se
stavlja u trenutni „izlazni“ bafer od dva interna bafera veličine `size` znakova. Potrošač uzima
blokove veličine `chunkSize` znakova iz trenutnog „ulaznog“ bafera pozivom operacije `get()`;
znakovi se prepisuju u bafer pozivaoca na koji ukazuje argument `buffer`. Kada obojica završe
sa svojim baferom, baferi zamenjuju uloge. Proizvođač i potrošač su uporedne niti (ne treba ih
realizovati), dok je sva potrebna sinhronizacija unutar klase `DoubleBuffer`. Pretpostaviti da je
zadata veličina bafera u znakovima (argument `size` konstruktora) celobrojan umnožak zadate
veličine bloka (argument `chunkSize`). Za sinhronizaciju koristiti semafore.
```cpp
class DoubleBuffer {
public:
  DoubleBuffer (int size, int chunkSize);
  void put (char);
  void get (char* buffer);
private:
  ...
};
```

--------------------------------------------------------------------------------
cmd
Neki fajl sistem podržava strukture direktorijuma tipa acikličnog usmerenog grafa (DAG). Iz
komandne linije mogu se izvršiti sledeće sistemske komande:

\begin{center}
\begin{tabular}{ |c|c|c| }
\hline
\texttt{dir} & prikazuje sadržaj tekućeg direktorijuma \\
\hline
\texttt{cd <dir>} & menja tekući direktorijum \\
\hline
\texttt{alias <file> <newname>} & \specialcell{za postojeći fajl sa zadatom stazom \texttt{<file>} kreira novi ulaz \\ u tekućem direktorijum pod datim novim imenom \texttt{<newname>} (\textit{link})} \\
\hline
\texttt{rem <file>} & \specialcell{briše ulaz sa zadatim imenom iz tekućeg direktorijuma; \\ ukoliko je to poslednja referenca na fajl, briše se i sam fajl.} \\
\hline
\end{tabular}
\end{center}

Zabeležena je sledeća sesija jednog korisnika:
```shell
$ cd /home/docs
$ dir
bar <file>
foo <file>
txt <dir>
$ cd /home/pics
$ dir
jane <file>
john <file>
chld <dir>
$ alias /home/docs/bar foo
$ rem john
$ cd /home/docs
$ rem bar
$ cd /home/pics
$ dir
```

1. Napisati izlaz poslednje komande.
2. Nakon prikazane sekvence zadate su sledeće komande:
   ```shell
   $ rem foo
   $ cd /home/docs
   $ dir
   ```
   Napisati izlaz poslednje komande.

--------------------------------------------------------------------------------
fsimpl
Neki fajl sistem primenjuje indeksirani pristup alokaciji prostora za sadržaj fajla, s tim da je
indeks neograničen i organizovan kao jednostruko ulančana lista indeksnih blokova. Na prvi
indeksni blok u listi ukazuje polje `index` u FCB. Svaki indeksni blok sadrži `NumOfEntries`
ulaza tipa `BlkNo` koji ukazuju na blokove sa sadržajem fajla i još jedan ulaz (iza ovih) istog
tipa koji ukazuje na sledeći indeksni blok u listi (vrednost 0 označava *null* ulaz). Na
raspolaganju je funkcija za pristup blokovima diska kroz keš, koja vraća pokazivač na deo
memorije u kome se nalazi traženi blok diska učitan u keš (vraća 0 u slučaju greške):
```cpp
Byte* getDiskBlock (BlkNo block);
```
Realizovati funkciju `getFileBlock()` koja za dati fajl dohvata logički blok sa datim brojem.
U slučaju prekoračenja veličine sadržaja fajla ili druge greške treba vratiti 0.
```cpp
Byte* getFileBlock (FCB* file, unsigned int block);
```
