2016/maj/SI, IR Kolokvijum 2 - Maj 2016.pdf
--------------------------------------------------------------------------------
semimpl
Školsko jezgro proširuje se konceptom *mutex* koji predstavlja binarni semafor, događajaađaja (*event*), sa istom semantikom operacija *wait* i *signal*  kao kod događaja, ali sa sledećim
dodatnim ograničenjima koja su u skladu sa namenom upotrebe samo za međusobno
isključenje kritične sekcije:

- inicijalna vrednost je uvek 1;
- operaciju *signal*  može da pozove samo nit koja je zatvorila ulaz u kritičnu sekciju,
odnosno koja je pozvala operaciju *wait*; u suprotnom, operacija *signal* vraća grešku;
- nit koja je već zatvorila *mutex*  operacijom *wait*, ne može ponovo izvršiti *wait*  na
njemu.

Operacije *wait* i *signal* vraćaju celobrojnu vrednost, 0 u slučaju uspeha, negativnu vrednost u
slučaju greške. Prikazati implementaciju klase `Mutex`, po uzoru na klasu `Semaphore` prikazanu
na predavanjima (ne treba implementirati red čekanja niti, pretpostaviti da ta klasa postoji).

--------------------------------------------------------------------------------
overlay
Neki sistem koristi preklope (*overlays*). Prevodilac i linker u generisanom kodu prevedenog
programa koji koristi preklope statički alociraju i adekvatno inicijalizuju sledeće strukture
podataka:

- za svaki modul (preklop, *overlay*) postoji sledeći deskriptor; moduli koji se preklapaju imaju istu početnu adresu:
  ```cpp
  struct OverlayDescr {
    const char* filename; // Naziv fajla u kome je binarni sadržaj preklopa
    void* addr; // Adresa u adresnom prostoru procesa na kojoj se nalazi
    bool isLoaded; // Da li je preklop trenutno učitan?
  }
  ```
- tabela svih preklopa-modula:
  ```cpp
  const int numOfOverlays = ...; // Ukupan broj preklopa
  OverlayDescr overlays[numOfOverlays];  // Tabela svih preklopa
  ```
- svakom potprogramu koji se nalazi u nekom preklopu prevodilac pridružuje jedan jedinstveni ceo broj (identifikator), koji predstavlja ulaz u tabelu tih potprograma; svaki ulaz u ovoj tabeli sadrži pokazivač na deskriptor preklopa u kome se nalazi taj potprogram:
  ```cpp
  const int numOfProcs = ...; // Ukupan broj potprograma
  OverlayDescr* procedureMap[numOfProcs];  // Tabela potprograma
  ```

Za svaki poziv potprograma koji se nalazi u nekom preklopu, na uvek istoj i prevodiocu
poznatoj adresi u adresnom prostoru procesa, npr. `proc(a,b,c)`, prevodilac generiše kod koji je ekvivalent sledećeg koda:
```cpp
ensureOverlay (proc_id); // proc_id je identifikator za proc
proc(a,b,c); // standardan poziv na poznatoj adresi
```
Funkcija `ensureOverlay(int procID)`  treba da obezbedi da je potprogram sa datim
identifikatorom prisutan u memoriji, odnosno po potrebi u
čita njegov preklop. Potrebno je
implementirati ovu funkciju, pri čemu je na raspolaganju sistemski poziv koji učitava binarni
sadržaj iz fajla sa zadatim imenom na zadatu adresu u adresnom prostoru procesa:
```cpp
void sys_loadBinary(const char* filename, void* address);
```

--------------------------------------------------------------------------------
page
U nekom sistemu koristi se straničenje sa PMT u jednom nivou i tehnika *copy-on-write*.
Tabela deskriptora alociranih memorijskih segmenata jednog procesa ima sledeći sadržaj:

\begin{center}
\begin{tabular}{ |c|c|c|c| }
\hline
Segment\# & Starting page & Size in pages & RWX \\
\hline
1 & 00h & 2h & 001 \\
\hline
2 & A0h & 4h & 100 \\
\hline
3 & C1h & 3h & 110 \\
\hline
\end{tabular}
\end{center}

PMT ovog procesa u posmatranom stanju ima sledeći sadržaj (svi ulazi koji nisu navedeni
imaju sadržaj 000 u polju RWX, što hardveru znači da preslikavanje nije dozvoljeno iz bilo
kog razloga i da treba generisati *page fault*):
\begin{center}
\begin{tabular}{ |c|c|c| }
\hline
Page\# & Frame\# & RWX \\
\hline
00h & 210h & \\
\hline
01h & 211h & \\
\hline
A0h & 212h & \\
\hline
A1h & 213h & \\
\hline
A2h & 214h & \\
\hline
A3h & 215h & \\
\hline
C1h & 216h & \\
\hline
C2h & 217h & \\
\hline
C3h & 218h & \\
\hline
\end{tabular}
\end{center}

1. U prethodnu tabelu upisati vrednosti u kolonu *RWX*, ako su sve stranice učitane.
2. U opisanom stanju ovaj proces kreira proces-dete pozivom `fork()`. Prikazati PMT
procesa-roditelja nakon uspešnog završetka ovog poziva.
3. Nakon toga, proces-roditelj izvršava instrukciju koja upisuje vrednost u lokaciju na
stranici C2h. Prikazati PMT oba procesa nakon što je operativni sistem obradio izuzetak koji
je nastao tokom izvršavanja ove instrukcije. Pretpostaviti da je prvi slobodan okvir 219h.
