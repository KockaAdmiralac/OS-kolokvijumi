2010/novembar/SI Kolokvijum 1 - Oktobar 2010.doc
--------------------------------------------------------------------------------
schedule
U sistemu se aktiviraju (kreiraju ili postaju spremni) procesi sledećih karakteristika (niži broj označava viši prioritet): 

\begin{center}
\begin{tabular}{|c|c|c|c|}
\hline
Proces & Prioritet & Trenutak aktivacije & Dužina izvršavanja \\
\hline
A & 0 & 2 & 2 \\
\hline
B & 1 & 3 & 2 \\
\hline
C & 2 & 0 & 4 \\
\hline
D & 3 & 1 & 1 \\
\hline
\end{tabular}
\end{center}

U tabelu upisati u kom trenutku dati proces počinje svoje (prvo) izvršavanje i u kom trenutku se  završava,  kao  i  vreme  odziva  procesa  i  ukupno  srednje  vreme  odziva  procesa,  ako  je algoritam raspoređivanja: 

1. po prioritetu sa preuzimanjem (*Preemptive Priority Scheduling*) 
2. najkraći-posao-prvi sa preuzimanjem (*Preemptive SJF*). 

\begin{figure}[H]
\centering
\begin{tabular}{|c|c|c|c|}
\hline
Proces & Trenutak prvog izvršavanja & Trenutak završetka & Vreme odziva \\
\hline
A & & & \\
\hline
B & & & \\
\hline
C & & & \\
\hline
D & & & \\
\hline
\multicolumn{2}{|c|}{Srednje vreme odziva:}
\hline
\end{tabular}
\caption{Tabela uz stavke pod a i b.}
\end{figure}

--------------------------------------------------------------------------------
sharedobj
Jedna varijanta uslovne sinhronizacije unutar monitora je sledeća. Svaki monitor ima samo jednu,  implicitno  definisanu  i  anonimnu  (bez  imena)  uslovnu  promenljivu,  tako  da  se  u monitoru mogu pozivati sledeće dve sinhronizacione operacije: 

- `wait()`: bezuslovno blokira pozivajući proces i oslobađa ulaz u monitor; 
- `notifyAll()`: deblokira sve procese koji su čekali na uslovnoj promenljivoj, s tim da ih pušta da nastavljaju izvršavanje svoje procedure jedan po jedan. 

Implementirati ograničeni bafer korišćenjem ove varijante uslovne sinhronizacije. 

--------------------------------------------------------------------------------
network
Napisati  program  na  programskom  jeziku  Java  koji  udaljenim računarima  obezbeđuje operaciju `int fetch_and_increment()` nad jednom deljenom promenljivom. Početna vrednost promenljive je 0. Svaki poziv ove operacije atomično treba da dohvati zatečenu vrednost deljene promenljive i uveća deljenu promenljivu za 1. Prikazati i klasu koja je na raspolaganju korisniku i koja sadrži traženu operaciju. Korisnik jednom instancira objekat ove klase  i  kasnije  više  puta  poziva  traženu  operaciju.  Za  komunikaciju  koristiti  priključnice (*socket*)  i  mehanizam  prosleđivanja  poruka  (*message passing*).  Za  sinhronizaciju  koristiti klasu `Semaphore` koja obezbeđuje standardni interfejs brojačkih semafora.  

--------------------------------------------------------------------------------
deadlock
Na  problemu  filozofa  koji  večeraju  (*dining philosophers*)  demonstrira  se mehanizam izbegavanja mrtve blokade (*deadlock avoidance*) zasnovan na grafu alokacije. Svaki filozof traži najpre svoju desnu viljušku, pa kada nju dobije, traži i svoju levu viljušku. Potrebno je prikazati graf alokacije za svako dole navedeno stanje, tim redom. U svakom traženom stanju graf prikazati nakon što je sistem dodelio resurse svima kojima su ih tražili, a kojima se mogu dodeliti resursi. Grane najave posebno naznačiti da bi se jasno razlikovale od ostalih (crtati ih isprekidano, drugom bojom ili slično). Prikazati graf za sledeća stanja: 

1. kada svi filozofi razmišljaju, potom 
2. nakon što su svi filozofi zatražili svoju desnu viljušku, potom 
3. nakon što su svi oni filozofi koji su dobili svoju desnu viljušku, zatražili i svoju levu viljušku, potom 
4. nakon što su svi oni koji su dobili obe viljuške završili sa jelom. 

--------------------------------------------------------------------------------
deadlock
U  nekom  specijalizovanom  sistemu  proces  se  može  „poništiti“  (*roll back*) – ugasiti  uz poništavanje svih njegovih efekata, i potom pokrenuti ispočetka. U ovom sistemu primenjuje se sledeći algoritam sprečavanja mrtve blokade (*deadlock prevention*). Svakom procesu se, prilikom  kreiranja,  dodeljuje  jedinstveni  identifikator  tako  da  se  identifikatori  dodeljuju procesima po rastućem redosledu vremena kreiranja: kasnije kreirani proces ima veći ID. Kada proces $P_i$ sa identifikatorom $i$ zatraži resurs koga drži proces $P_j$ sa identifikatorom $j$, onda se postupa na sledeći način: 

- ako je $i < j$, onda se $P_i$ blokira i čeka da resurs bude oslobođen; 
- ako je $i > j$, onda se $P_i$ poništava i pokreće ponovo. 

1. Dokazati da se ovim algoritmom sprečava mrtva blokada. 
2. Koji ID treba dodeliti poništenom procesu $P_i$ kada se on ponovo pokrene, da  bi  ovaj algoritam sprečio izgladnjivanje (*starvation*)? Obrazložiti. 
