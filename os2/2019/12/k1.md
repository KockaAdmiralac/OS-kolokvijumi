2019/Decembar/IR Kolokvijum 1 - Decembar 2019.pdf
--------------------------------------------------------------------------------
schedule
U  nekom  sistemu  za  rad  u  realnom  vremenu  (*real-time system*)  koristi  se  raspoređivanje  „najskoriji rok - prvi“ (*Earliest Deadline First*, EDF) na jednom procesoru. U sistemu postoji  četiri  periodična  procesa  čije  su  karakteristike  date  u  tabeli.  U  svakoj  aktivaciji  nekog periodičnog  procesa,  taj  proces  zahteva  izvršavanje  na  procesoru  dužine  koja  je  vrlo  malo manja od vrednosti date u tabeli. Vremenski rok (*deadline*) svakog procesa jednak je njegovoj  periodi  ($D = T$),  što  znači  da  se  u  svakoj  periodičnoj  aktivaciji  svakog  procesa  izvršavanje procesa u toj aktivaciji mora završiti najkasnije do trenutka sledeće periodične  aktivacije  tog istog procesa. U trenutku $t = 0$ poklopili su se trenuci periodične aktivacije sva četiri procesa.  Sistem   je   sa   preotimanjem   (preemptive),   a   trajanje   reakcije   na   periodičnu   aktivaciju periodičnog  procesa  na  prekid  od  tajmera,  kao  i  trajanje  promene  konteksta  je  zanemarljivo (mnogo kraće od 1 ms). 

\begin{tabular}{ |c|c|c|c| }
\hline
Proces & Perioda [ms] & Dužina izvršavanja [ms] \\
\hline
A & 40 & 10 \\
\hline
B & 80 & 10 \\
\hline
C & 60 & 10 \\
\hline
D & 160 & 50 \\
\hline
\end{tabular}

Navesti  koji  se  od  ovih  procesa  izvršava  u  sledećim  trenucima  (ako  u  navedenom  trenutku  
nijedan proces nije spreman i ne izvršava se, napisati „nijedan“): 

\begin{tabular}{ |c|c| }
\hline
Trenutak & Izvršava se proces \\
\hline
15 & \\
\hline
25 & \\
\hline
35 & \\
\hline
55 & \\
\hline
65 & \\
\hline
75 & \\
\hline
95 & \\
\hline
110 & \\
\hline
125 & \\
\hline
\end{tabular}

--------------------------------------------------------------------------------
sharedobj
Za  problem  filozofa  koji  večeraju  (*dining philosophers*)  napraviti  monitor  sa  klasičnim 
uslovnim promenljivim koji ima dve procedure, *startEating* i *stopEating*, a koje poziva svaki 
proces  koji  modeluje  ponašanje  jednog  filozofa  pre  i  nakon  jela,  respektivno.  Svaki  filozof  
treba da uzme obe svoje viljuške zajedno (tj. da zauzme ili obe viljuške, ili nijednu), što znači 
da  filozof  treba  da  čeka  (tj.  da  se  proces  koji  modeluje  ponašanje  filozofa  suspenduje)  ako  i  
samo ako je neka od njegovih viljušaka zauzeta i ako se suspenduje, ne treba da drži zauzetu 
bilo  koju  viljušku,  tako  da  rešenje  nema  problem  potencijalne  mrtve  blokade  (*deadlock*),  ali  
može ima problem potencijalnog izgladnjivanja (*starvation*). 

--------------------------------------------------------------------------------
network
Implementirati veb servis na programskom jeziku Java, koji će krajnjem korisniku omogućiti 
da kupuje sadržaj. Svaki korisnik se indentifikuje korisničkim imenom i može u jednoj sesiji 
tražiti  više  usluga  uzastopno.  Prilikom  prvog  prijavljivanja  na  sistem  korisnik  dobija  na  
računu N jedinica virtuelnog novca, gde je N globalna konstanta. Kada korisnik iskoristi neku 
uslugu sa računa mu se oduzima onoliko jedinica virtuelnog novca kolika je cena usluge. Na 
raspolaganju je sledeća klasa: 
```java
public class ContentPrice { 
     public int getPrice(String contentName){...} 
}
```
Klasa `ContentPrice` omogućava dohvatanje cene usluge. Server treba da obrađuje zahteve 
korisnika konkuretno. Samo pružanje usluge nije potrebno realizovati, samo navesti komentar 
gde bi bilo. Korisnik može da kupuje usluge sve dok ima virtuelnog novca na računu.

Međuprocesnu  komunikaciju  realizovati  preko  priključnica  (*socket*)  i  razmenom  poruka  
(*message passing*).  Dozvoljeno  je  korišćenje  koda  prikazanog  na  vežbama  (kod  sa  vežbi  ne  
treba prepisivati, nego npr. reći koja klasa ili koji metod se koriste i/ili menjaju, nasleđuju, ...). 
Napisati  samo  kod  servera  kao  rešenje  zadatka.  Server  prihvata  zahteve  klijenata  na  portu  
5555.
