2019/Novembar/SI Kolokvijum 1 - Oktobar 2019.pdf
--------------------------------------------------------------------------------
schedule
U  nekom  sistemu  za  rad  u  realnom  vremenu  (*real-time system*) koristi se  raspoređivanje  po  fiksnim prioritetima (*Fixed Priority Scheduling*, FPS) na jednom procesoru. U sistemu postoji četiri  periodična  procesa  čije  su  karakteristike  date  u  tabeli.  U  svakoj  aktivaciji  nekog periodičnog  procesa,  taj  proces  zahteva  izvršavanje  na  procesoru  dužine  koja  je  vrlo  malo manja  od  vrednosti  date  u  tabeli.  Veći  broj  označava  viši  prioritet  procesa.  U  trenutku  $t = 0$poklopili  su  se  trenuci  periodične  aktivacije  sva  četiri  procesa.  Sistem  je  sa  preotimanjem (*preemptive*),  a  trajanje  reakcije  na  periodičnu  aktivaciju  periodičnog  procesa  na  prekid  od tajmera, kao i trajenje promene konteksta je zanemarljivo (mnogo kraće od 1 ms).

\begin{tabular}{ |c|c|c|c| }
\hline
Proces & Prioritet & Perioda [ms] & Dužina izvršavanja [ms] \\
\hline
A & 4 & 40 & 10 \\
\hline
B & 3 & 80 & 10 \\
\hline
C & 2 & 60 & 10 \\
\hline
D & 1 & 160 & 50 \\
\hline
\end{tabular}

Navesti  koji  se  od  ovih  procesa  izvršava  u  sledećim  trenucima  (ako  u  navedenom  trenutku nijedan proces nije spreman i ne izvršava se, napisati „nijedan“): 

\begin{tabular}{ |c|c| }
\hline
Trenutak & Izvršava se proces \\
\hline
15 & \\
\hline
25 & \\
\hline
35 & \\
\hline
55 & \\
\hline
65 & \\
\hline
75 & \\
\hline
95 & \\
\hline
110 & \\
\hline
\end{tabular}

--------------------------------------------------------------------------------
sharedobj
Za  problem  filozofa  koji  večeraju  (*dining philosophers*)  napraviti  monitor  sa  klasičnim uslovnim promenljivim koji ima dve procedure, *startEating* i *stopEating*, a koje poziva svaki filozof pre i nakon jela, respektivno. Svaki filozof treba da zauzme najpre svoju levu, pa onda svoju desnu viljušku, a rešenje treba da ima problem potencijalne mrtve blokade (*deadlock*). 

--------------------------------------------------------------------------------
network
Implementirati  veb  servis  na  programskom  jeziku  Java,  koji  će  krajnjem  korisniku  pružiti  sledeći interfejs:
```java
public class NetDataAccess { 
     public void lock(){...} 
     public void unlock(){...} 
     public void write(int address, int size, int[] values){...}
     public int[] read(int address, int size){...} 
}
```
Servis treba da obezbedi pristup do objekta na serveru koji je tipa klase `DataAccess` i koji se deli među svim korisnicima. Interfejs te klase je sledeći:
```java
public class DataAccess { 
     public void write(int address, int size, int[] values){...}
     public int[] read(int address, int size){...} 
}
```
Ukoliko korisnik želi ekskluzivan pristup do objekta, pozvaće metodu `lock`. Od tog trenutka pa sve dok ne pozove metodu `unlock`, samo on može da izvršava metode nad tim objektom, dok ostali korisnici koji pokušaju da pozovu neku metodu objekta `NetDataAccess` treba da se blokiraju  sve  dok  korisnik  koji  pozvao  metodu  `lock`  ne  pozove  metodu  `unlock`.  Korisnik  može  pozivati  metode  `write`  i  `read`  i  neekskluzivno,  drugim  rečima  može  ih  pozivati  bez  prethodnog  pozivanja  metode  `lock`.  Poziv  metode  `unlock`  koji  nije  uparen  sa  pozivom  metode `lock` nema efekta.

Međuprocesnu  komunikaciju  realizovati  preko  priključnica  (*socket*)  i  razmenom  poruka  (*message passing*).  Dozvoljeno  je  korišćenje  koda  prikazanog  na  vežbama  (kod  sa  vežbi  ne  treba prepisivati, nego npr. reći koja klasa ili koji metod se koriste i/ili menjaju, nasleđuju, ...). Napisati  samo  kod  servera  kao  rešenje  zadatka.  Server  prihvata  zahteve  klijenata  na  portu  5555.
