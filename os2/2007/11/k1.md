2007/novembar/SI Kolokvijum 1 - Novembar 2007.doc
--------------------------------------------------------------------------------
schedule
U  nekom *preemptive time-sharing* operativnom  sistemu,  u red  spremnih  dolaze  procesi sledećih karakteristika (aktivacija znači dolazak u red spremnih iz stanja suspenzije): 

\begin{tabular}{|c|c|c|}
\hline
Proces & Trenutak aktivacije & Trajanje narednog naleta izvršavanja (\textit{CPU burst}) \\
\hline
P1 & 2 & 3 \\
\hline
P2 & 0 & 6 \\
\hline
P3 & 1 & 6 \\
\hline
P4 & 4 & 2 \\
\hline
\end{tabular}

Proces koji se aktivira smešta se  na kraj reda spremnih neposredno *ispred* procesa koji je u tom istom trenutku upravo izgubio procesor zbog isteka vremenskog kvantuma. Vremenski kvantum koji se dodeljuje procesima za izvršavanje iznosi 1 jedinicu vremena. Napisati kojim redosledom će se izvršavati ovi procesi za dati algoritam raspoređivanja. U odgovoru navesti samo sekvencu oznaka procesa (npr.: P1, P2, P3, P4 itd.), pri čemu svaki element u sekvenci označava izvršavanje navedenog procesa u trajanju jednog vremenskog kvantuma. 

1. *Round-Robin* 
2. *Shortest Job First* 

--------------------------------------------------------------------------------
sharedobj
Korišćenjem klasičnih monitora i uslovnih promenljivih, realizovati monitor koji ima privatnu celobrojnu  promenljivu  inicijalizovanu  na  vrednost $N > 0$  i  dve  operacije *wait*  i *signal* sa semantikom standardnih brojačkih semafora. 

--------------------------------------------------------------------------------
network
Korišćenjem koncepta priključnica (*socket*), na jeziku Java implementirati program nad kojim se  može  pokrenuti serverski demonski  proces-osluškivač  (*listener daemon*)  koji  prihvata zahteve za komunikacijom od strane klijenata na portu 1050 i za svaki takav primljeni zahtev sprovodi sledeći postupak: 

- odabere  jedan  trenutno „slobodan“ port  iz  opsega  1051..1060;  ovaj  proces  vodi evidenciju o „zauzetosti“ portova u ovom opsegu kako je opisano u nastavku; 
- ukoliko nema takvog slobodnog porta, klijentu vraća znak ‘0’ i raskida komunikaciju sa klijentom; 
- ukoliko nađe takav port, „zauzima“ ga kao novi „kanal“ komunikacije sa klijentom i njegov broj, pretvoren u niz znakova, vraća klijentu; 
- kreira novu nit koja će na novozauzetom portu sačekati uspostavljanje komunikacije sa klijentom, zatim  vratiti   klijentu znak ‘0’ preko tog porta, raskinuti komunikaciju sa klijentom, i konačno „osloboditi“ taj port za ponovno korišćenje. 
 
--------------------------------------------------------------------------------
deadlock
U  nekom sistemu semafori su implementirani sa redovima čekanja uređenim po prioritetu procesa,  tako  da  su  procesi  koji  su  blokirani  na  semaforu  uređeni  po  prioritetu  njihovog trenutnog izvršavanja. Da li korišćenje ovakvih semafora u svrhu kontrole pristupa deljenom resursu  (tj.  za  međusobno  isključenje)  obezbeđuje  živost  (*liveness*)?  Ako  ne  obezbeđuje, navesti koji problem narušava živost i zbog čega. 

--------------------------------------------------------------------------------
deadlock
U  nekom  sistemu  implementiran  je  algoritam  izbegavanja  mrtvog  blokiranja (*deadlock*) zasnovan na analizi bezbednih stanja pomoću grafa alokacije. U sistemu postoji samo po jedna instanca resursa $R_1$, $R_2$ i $R_3$, a pokrenuti su procesi $P_1$, $P_2$ i $P_3$. U nekom trenutku sistem se nalazi u sledećem stanju zauzetosti resursa: 

\begin{tabular}{|c|c|c|}
\hline
Proces & Zauzeo & Potencijalno traži (najavio korišćenje) \\
\hline
$P_1$ & & $R_1$, $R_3$ \\
\hline
$P_2$ & $R_1$ & $R_1$, $R_2$ \\
\hline
$P_3$ & $R_3$ & $R_2$, $R_3$ \\
\hline
\end{tabular}

1. Nacrtati graf alokacije resursa za navedeno stanje. 
2. Ako u datom stanju proces $P_1$ zatraži korišćenje resursa $R_1$, da li je novonastalo stanje bezbedno?
3. Ako u datom stanju proces $P_2$ zatraži korišćenje resursa $R_2$, da li sistem treba da mu ga dodeli?

\begin{figure}[H]
    \centering
    \includesvg{images/os2/2007/k1-graf-postavka}
    \caption{Graf iz postavke zadatka.}
\end{figure}
