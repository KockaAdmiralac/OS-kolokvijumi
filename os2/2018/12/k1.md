2018/decembar/IR Kolokvijum 1 - Decembar 2018.pdf
--------------------------------------------------------------------------------
schedule
U nekom sistemu koristi se *Multilevel Feedback-Queue Scheduling* (MFQS) na sledeći način:

- Postoje tri reda spremnih procesa: HP (*High Priority*), MP (*Medium Priority*) i LP (*Low Priority*). 
- Globalni  algoritam  raspoređivanja  je  po  prioritetu,  s  tim  da  HP  ima  najviši,  a  LP najniži prioritet. 
- Raspoređivanje  u  svim  redovima  je *Round-Robin* (RR),  samo  sa  različitim vremenskim kvantom koji se dodeljuje procesima. 
- Procesima  koji  se  uzimaju  iz  HP  dodeljuje  se  vremenski  kvant 1,  onima  koji  se uzimaju iz MP vremenskim kvant 2, a onima iz LP kvant 4. 
- Proces koji je tek postao spreman (bio je blokiran ili je tek kreiran) smešta se u prvi viši red od onoga iz koga je otišao u stanje blokade (u HP ako je otišao iz HP ili MP, u MP ako je otišao iz LP), odnosno u HP ako je prvi put aktiviran. 
- Proces kome je istekao vremenski kvant smešta se u prvi niži red od onog iz kog je uzet  na  izvršavanje  (u MP ako  je  prethodno  bio  uzet  iz  HP, odnosno  u  LP  ako  je prethodno bio uzet iz MP ili LP). 

Posmatra  se  jedan  proces  koji  ima  sledeće  nalete  izvršavanja (označeni  sa  C  i  dužinom 
trajanja naleta) i ulazno/izlazne operacije (označene sa I/O): 

C5, I/O, C3, I/O, C1, I/O, C6, I/O, C3

Dati oznake redova spremnih procesa (HP, MP, LP) u koje je ovaj proces redom stavljan, i to za svako stavljanje procesa u neki od redova spremnih; pored svake oznake reda dati i ceo broj koji pokazuje koliko mu je jedinica vremena preostalo u tom naletu izvršavanja (odgovor dati u obliku npr. HP5, MP4, LP3, LP2, LP1, ...).

--------------------------------------------------------------------------------
sharedobj
Korišćenjem klasičnih uslovnih promenljivih implementirati monitor koji ima dve procedure, *tick* i *tuck*,  i  prihvata  pozive  na  njima  na  sledeći  način:  neki  proces  može  izvršiti  najpre proceduru *tick*, i to najmanje jednom (jednom ili više puta), a nakon toga neki proces može izvršiti proceduru *tuck* tačno jednom, nakon čega može ponovo *tick* jednom ili više puta i tako ciklično (npr. *tick*-*tick*-*tuck*-*tick*-*tuck*-*tick*-*tick*-*tick*-*tuck*...). 

--------------------------------------------------------------------------------
network
Na  programskom  jeziku  Java  napisati  kod klijenta koji prosleđuje  serveru  matricu proizvoljnih dimenzija i očekuje matricu proizvoljnih dimenzija kao rezultat. Server osluškuje na  portu  5555.  Server može  da  opslužuje  ograničen  broj klijenata.  Kada  se  klijent  prijavi serveru, ako  njegov zahtev ne može odmah da se opsluži server javlja klijentu da je stavljen u red za čekanje i koliko je korisnika ispred njega. Svaki put kad se broj drugih klijenata ispred njega smanji ta informacija se javlja klijentu. Klijent dolazi na red kad je broj korisnika ispred njega 0. Kada klijent dođe  na red šalje ser  veru matricu i očekuje odgovor. Osmisliti protokol komunikacije između servera i klijenta po potrebi. Dozvoljeno je korišćenje koda datog na vežbama. 
