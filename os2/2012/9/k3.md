2012/nadoknada - septembar/SI, IR Kolokvijum 3 - Septembar 2013.pdf
--------------------------------------------------------------------------------
disk
U nekom operativnom sistemu zahtevi za operacije sa diskom raspoređuju se po SSF (*Shortest Seek First*) 
algoritmu koji je implementiran na sledeći način. Svi zahtevi se smeštaju u istu, 
dvostruko ulančanu i neuređenu listu. Novi zahtev se uvek smešta na početak liste. 

1. Koja je kompleksnost u odnosu na broj zahteva za operacije sa diskom $n$ za operaciju stavljanja novog zahteva u listu i za operaciju izbora zahteva koji će naredni biti opslužen? Precizno obrazložiti. 
2. Predložiti neku implementaciju ovog raspoređivanja koja će imati kompleksnost $\mathcal{O}(1)$ za  obe  navedene operacije  (u  odnosu  na  broj  zahteva  za  operacije  sa  diskom $n$). Može se pretpostaviti  da  je  broj  cilindara  na  disku  poznat  i ne  preveliki (reda  do  nekoliko  hiljada). Precizno obrazložiti. 

--------------------------------------------------------------------------------
bash
Napisati  *shell*  skriptu  koja treba da za direktorijum zadat kao prvi parametar ispiše imena svih fajlova koji se nalaze u njemu i koji u svom sadržaju imaju niz  karaktera  zadat kao  drugi parametar. Imena fajlova mogu da sadrže razmake. Ukoliko prosleđeni prvi parametar  nije direktorijum ili ukoliko broj parametara nije odgovarajući, treba ispisati poruku o grešci. 

--------------------------------------------------------------------------------
linux
Na  jeziku C/C++, koristeći mehanizam deljene memorije kod operativnog sistema Linux, napisati program koji konkurentno množi dve matrice $A$ i $B$ dimenzija $N \times N$ i rezultat smešta u matricu $C$. Svaka od ovih matrica je smeštena u zasebnom, već kreiranom, segmentu deljene memorije,  pri  čemu  matrice $A$ i $B$ su  inicijalizovane  vrednostima.  Prvi  argument  koji  se prosleđuje prilikom poziva programa predstavlja vrednost ključa za dohvatanje odgovarajućih segmenta  memorije `key_t key`,  gde  matricu $A$ određuje vrednost `key`,  matricu $B$ vrednost `key+1`,  a $C$ vrednost `key+2`.  Drugi  argument  prilikom  poziva  programa  je $N$ koje  ujedno određuje  i  veličine  segmenata  deljene  memorije  za  svaku  matricu.  Program  treba  da  se izvršava konkurentno tako što će računati svaki element rezultujuće matrice $C$ u  zasebnom procesu. Nije potrebno proveravati uspešnost izvršavanja operacija nad segmentima deljene memorije. 
