--------------------------------------------------------------------------------


1/4 
 
Elektrotehnički fakultet u Beogradu 
Katedra za računarsku tehniku i informatiku 
 
Predmet: Operativni sistemi 2 (SI3OS2, IR3OS2) 
Nastavnik: prof. dr Dragan Milićev 
Odsek: Softversko inženjerstvo, Računarska tehnika i informatika 
Kolokvijum: Treći, septembar 2013. 
Datum: 20.8.2013. 
Treći kolokvijum iz Operativnih sistema 2 
Kandidat: _____________________________________________________________ 
Broj indeksa: ________________  E-mail:______________________________________ 
 
Kolokvijum traje 1,5 sat. Dozvoljeno je korišćenje literature. 
Zadatak 1 _______________/10   Zadatak 3 _______________/10 
Zadatak 2 _______________/10    
 
Ukupno: __________/30 = __________% 
Napomena: Ukoliko u zadatku nešto nije dovoljno precizno definisano, student treba da 
uvede razumnu pretpostavku, da je uokviri (da bi se lakše prepoznala prilikom ocenjivanja) i 
da  nastavi  da  izgrađuje  preostali  deo  svog  odgovora  na  temeljima  uvedene  pretpostavke. 
Ocenjivanje unutar potpitanja je po sistemu "sve ili ništa", odnosno nema parcijalnih poena. 
Kod pitanja koja imaju ponuđene odgovore treba samo zaokružiti jedan  odgovor.  Na  ostala 
pitanja odgovarati čitko, kratko i precizno. 
 

2/4 
1. (10 poena) Upravljanje diskovima 
U nekom operativnom sistemu zahtevi za operacije sa diskom raspoređuju se po SSF (Shortest 
Seek  First) algoritmu koji je implementiran na sledeći način. Svi zahtevi se smeštaju u istu, 
dvostruko ulančanu i neuređenu listu. Novi zahtev se uvek smešta na početak liste. 
a)(5) Koja je kompleksnost u odnosu na broj zahteva za operacije sa diskom n za operaciju 
stavljanja novog zahteva u listu i za operaciju izbora zahteva koji će naredni biti opslužen? 
Precizno obrazložiti. 
Odgovor: 
 
 
 
 
 
 
 
 
b)(5) Predložiti neku implementaciju ovog raspoređivanja koja će imati kompleksnost O(1) 
za  obe  navedene operacije  (u  odnosu  na  broj  zahteva  za  operacije  sa  diskom n). Može se 
pretpostaviti  da  je  broj  cilindara  na  disku  poznat  i ne  preveliki (reda  do  nekoliko  hiljada). 
Precizno obrazložiti. 
Odgovor: 
 
 

3/4 
2. (10 poena) Operativni sistem Linux 
Napisati  shell  script  koji treba da za direktorijum zadat kao prvi parametar ispiše imena svih 
fajlova koji se nalaze u njemu i koji u svom sadržaju imaju niz  karaktera  zadat kao  drugi 
parametar. Imena fajlova mogu da sadrže razmake. Ukoliko prosleđeni prvi parametar  nije 
direktorijum ili ukoliko broj parametara nije odgovarajući, treba ispisati poruku o grešci. 
Rešenje: 
 

4/4 
3. (10 poena) Operativni sistem Linux 
Na  jeziku C/C++, koristeći mehanizam deljene memorije kod operativnog sistema Linux, 
napisati program koji konkurentno množi dve matrice A i B dimenzija NxN i rezultat smešta u 
matricu C. Svaka od ovih matrica je smeštena u zasebnom, već kreiranom, segmentu deljene 
memorije,  pri  čemu  matrice A i B su  inicijalizovane  vrednostima.  Prvi  argument  koji  se 
prosleđuje prilikom poziva programa predstavlja vrednost ključa za dohvatanje odgovarajućih 
segmenta  memorije key_t  key,  gde  matricu A određuje vrednost key,  matricu B vrednost 
key+1,  a C vrednost key+2.  Drugi  argument  prilikom  poziva  programa  je N koje  ujedno 
određuje  i  veličine  segmenata  deljene  memorije  za  svaku  matricu.  Program  treba  da  se 
izvršava konkurentno tako što će računati svaki element rezultujuće matrice C u  zasebnom 
procesu. Nije potrebno proveravati uspešnost izvršavanja operacija nad segmentima deljene 
memorije. 
Rešenje: 