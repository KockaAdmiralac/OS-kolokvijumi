2008/novembar/SI Kolokvijum 1 - Novembar 2008.doc
--------------------------------------------------------------------------------
schedule
U nekom sistemu  koristi  se *Multilevel Feedback-Queue Scheduling* (MFQS)  sa sledećim parametrima: 

- Postoje tri reda spremnih procesa: HP (*High Priority*), MP (*Medium Priority*)  i  LP  (*Low Priority*). 
- Globalni algoritam raspoređivanja je po prioritetu, s tim da HP ima najviši prioritet, a LP najniži. 
- Raspoređivanje po redovima je sledeće: za HP je *Round-Robin* (RR) sa vremenskim kvantumom 4, za MP je RR sa vremenskim kvantumom 8, a za LP je FCFS. 
- Novoaktivirani proces (deblokiran ili kreiran) smešta se u red HP. Proces kome je istekao vremenski kvantum premešta se u red nižeg prioriteta od onog iz koga je uzet na izvršavanje. 

Posmatra se proces $P$ koji ima sledeću karakteristiku izvršavanja ($C_n$ označava jedan nalet izvršavanja u trajanju n jedinica vremena, B označava čekanje na I/O operaciju): 

C16, B, C6, B, C40, B, C2, B, C10 

Napisati sekvencu koja označava redove spremnih procesa u koji se redom smešta P tokom svog životnog veka, tako da za svako smeštanje procesa P u neki red u sekvenci postoji jedan element. Na primer, odgovor može da bude u obliku: HP, MP, LP, HP, ... 

--------------------------------------------------------------------------------
sharedobj
Korišćenjem klasičnih monitora i uslovnih promenljivih, realizovati monitor `forksAgent` koji upravlja  viljuškama  kao  deljenim  resursima  u  problemu  filozofa  koji  večeraju  (*dining philosophers*). Filozof postupa tako što odjednom uzima obe svoje viljuške, ako su slobodne: 
```ada
type PhilospherID : integer 0..4; 
 
monitor forksAgent; 
  export takeForks, releaseForks; 
  procedure takeForks (id : PhilosopherID); 
  procedure releaseForks (id : PhilosopherID); 
end; 
 
process type Philosopher (myID : PhilosopherID) begin 
  loop 
    think; 
    forksAgent.takeForks(myID); 
    eat; 
    forksAgent.releaseForks(myID); 
  end; 
end; 
```
Nije potrebno rešavati problem izgladnjivanja koji ovde postoji. 

--------------------------------------------------------------------------------
network
Korišćenjem koncepta priključnica (*socket*), na jeziku Java implementirati program nad kojim se  može  pokrenuti serverski demonski  proces-osluškivač  (*listener daemon*)  koji  prihvata zahteve za komunikacijom od strane klijenata na portu 1050 i za svaki takav primljeni zahtev sprovodi sledeći postupak: 

- pošalje  „signal“  potvrde  za  uspostavljanjem  komunikacije  slanjem  niza  znakova „ack“; 
- očekuje novu poruku na istom portu sa sadržajem „ping“; 
- ako dobije ovu poruku, ponovo šalje samo „ok“ i raskida vezu sa klijentom; 
- ako dobije drugačiji sadržaj poruke, šalje klijentu poruku „repeat“ i ponovo čeka sve dok ne dobije poruku „ping“, kada postupa kao u prethodnom slučaju. 

--------------------------------------------------------------------------------
allocator
Posmatra se sledeća implementacija mehanizma optimističkog zaključavanja (bez blokiranja) u cilju postizanja međusobnog isključenja pristupa više uporednih procesa deljenom podatku. Svaki  proces  najpre  atomično  pročita  i  sačuva  vrednost  deljenog  podatka,  zatim  kreće  u izmenu svoje kopije deljenog podatka bez ikakve sinhronizacije sa ostalim takvim procesima, a potom atomično radi sledeću operaciju: proverava identičnost svoje sačuvane kopije početne vrednosti  deljenog  podatka  i  njegove  tekuće  vrednosti  i  ako  su  one  iste,  upisuje  svoju izmenjenu verziju, u suprotnom ova operacija vraća neuspeli status. Ukoliko je ova operacija završena neuspešno, proces se „povlači“ u „besposleno“ stanje (engl. *idle*) slučajno vreme, a potom  pokušava  ceo  navedeni  postupak  ispočetka.  Koji  problem  (ili  problemi)  postoje  u ovakvom  pristupu?  Precizno  obrazložiti  kako  dati  problem/problemi  može/mogu  da nastane/nastanu. 

--------------------------------------------------------------------------------
deadlock
U sistemu postoje četiri procesa, $P_1$, $P_2$, $P_3$ i $P_4$, i tri tipa resursa A, B i C. U nekom trenutku sistem se nalazi u sledećem stanju zauzeća resursa: 

\begin{figure}[H]
\subfloat[Allocation]{
\begin{tabular}{ |c|c|c|c| }
\hline
   & A & B & C \\
\hline
$P_1$ & 1 & 1 & 12 \\
\hline
$P_2$ & 1 & 3 & 0 \\
\hline
$P_3$ & 0 & 2 & 1 \\
\hline
$P_4$ & 0 & 2 & 0 \\
\hline
\end{tabular}
}
\subfloat[Max]{
\begin{tabular}{ |c|c|c|c| }
\hline
   & A & B & C \\
\hline
$P_1$ & 1 & 2 & 4 \\
\hline
$P_2$ & 5 & 4 & 3 \\
\hline
$P_3$ & 3 & 7 & 5 \\
\hline
$P_4$ & 0 & 5 & 3 \\
\hline
\end{tabular}
}
\subfloat[Available]{
\begin{tabular}{ |c|c|c| }
\hline
A & B & C \\
\hline
3 & 3 & 4 \\
\hline
\end{tabular}
}
\end{figure}

U sistemu se primenjuje bankarev algoritam izbegavanja mrtvog blokiranja. Da li sistem treba da dozvoli zauzeće još 2 instance resursa tipa   C od strane procesa $P_2$? Precizno obrazložiti odgovor, uz navođenje svih koraka primene bankarevog algoritma.
